# Krátke učebné texty 

> [!NOTE]
> Vyrobil Ústav robotiky a kybernetiky FEI STU v Bratislave.


> [!CAUTION]
> Projekt je vo veľmi skorých štádiách vývoja.

## Vysvetlivky

### Adresáre

Adresár `KUT_items`  obsahuje krátke učebné texty vo forme podadresárov `KUT_###`.

Každý krátky učebný text (KUT) obsahuje hlavný PDF dokument spravidla v adresári `TeX` s názvom `KUT_###.pdf` a prípadne ďalšie súbory, ktoré sú súčasťou KUT-u. Napríklad vektorové obrázky patriace k textu sú v adresári `SVG` a podobne. 

Adresár `KUT_indexes` obsahuje indexy jednotlivých položiek v adresári `KUT_items`, inými slovami zoznami krátkych učebných textov. Prirodzene zoznam všetkých textov ale tiež aj tematicky zamerané zoznamy. Tieto indexi spravidla obsahujú odkazy na hlavné PDF dokumenty krátkych učebných textov.

### Vývojové vetvy (branches)

Repozitár obsahuje viacero tzv. vetiev.  Hlavná vetva je `main`. Táto vetva obsahuje takpovediac hotové a dokončené krátke učebné texty. Materiál v tejto hlavnej vetve možno považovať za takpovediac overený, vhodný pre bežného používateľa.

Iné vetvy sú napríklad miestom kde autor alebo skupina autorov priebežne vytvára texty a iný obsah. Tipicky obsahuje aj iné adresáre ako hlavná vetva a ich obsah môže byť hodnotný pre pokročilého používateľa. Ďalšia konkretizácia obsahu a učelu týchto iných vetiev je nad rámec týchto vysvetliviek.


## O projekte

Projekt sa zameriava sa vytvorenie súboru krátkych učebných textov, ktorý bude slúžiť ako prostriedok na podporu vzájomnej spolupráce vo výučbe rôznych predmetov. Primárne ide o predmety súvisiace s oblasťou teórie automatického riadenia, kybernetiky a robotiky vo všeobecnosti.

Myšlienka je podnietená predovšetkým skúsenosťami s výučbou študentstva prvého stupňa štúdia. Vo vyšších ročníkoch je pochopiteľne často potrebné nadviazať na vedomosti a skúsenosti z predchádzajúcich predmetov. Samozrejmým je všeobecný odkaz na predchádzajúce predmety, na ktoré sa nadväzuje. K tomu je prirodzené vyžadovať samostatnú prípravu, opakovanie a v neposlednom rade samostatné vyhľadávanie informácií. Práve tu sa ukazuje významný priestor pre vzájomnú spoluprácu predmetov. 

Napríklad ak je v skupine predmetov spoločnou témou teória automatického riadenia, potom doplnkom k prirodzenej nadväznosti týchto predmetov môže byť súbor krátkych učebných textov, na ktoré sa v prípade potreby zhodne odkazujú všetci vyučujúci predmetov. Tieto texty môžu slúžiť ako spoločné východisko pre ďalšie vyhľadávanie informácií či už v rámci materiálu z vyučovaných predmetov alebo z iných zdrojov. Účelom krátkeho textu nie je úplne zastrešiť danú tému. Nemá byť priamo súčasťou konkrétneho predmetu. Účelom je pripomenúť, efektívne usmerniť, stanoviť východisko a uľahčiť vzájomnú takpovediac synchronizáciu všetkých zúčastnených strán vyučovacieho procesu.


##
#highqualitycontent: [@novatuha](https://www.instagram.com/novatuha/)